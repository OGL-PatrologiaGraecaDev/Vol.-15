ῒ
ί’ ⁷ ’ 40
θεῖ’)Κ

IN PSALMI CXVIII EXPOSITIONEM
ADMONITIO.
Aperte ex tota serie hujus operis intelligimus beatum Ambrosium, cum Christianos suae curas commis-
sos praeceptis ad perfectionem conditionis suae cumulate comparandam necessariis munire decrevisset,
nihil ad illud existimasse conducibilius, quam si psalmorum omnium pulcherrimum ac moralibus dog-
matis refertissimum (Pra’fut) ipsis exponeret. Quamobrem cum tam nobile argumentum propositum
haberet sanctus Doctor, omnem ingenii vim, onmem sibi divinitus concessam facultatem eidem illustrando
adhibuit. Quidquid in eo fuit eloquentiae, quidquid ardoris, modestiae, humilitatis, scientiae, id omne
tanto cum splendore in hac commentatione elucet, ut ea communi doctissimorum virorum atque etiam
heterodoxorum suffragio inter praestantiora Ambrosii nostri opera numeretur.
Principio quadam praefatiuncula quasi praeludit, in qua compendio explicat quidquid generatim perti-
net ad hunc psalmum. Hinc transit ad enarrationem octonariorum, in quorum limine Hebraicas quasque
litteras enucleat, quae sunt, ipsiusmet testimonio, velut tituli eorum versuum, qua sub iiSdem litteris
ascribuntur (serm. 14). Hoc autem dignum est quod observetur, nimirum sanctum Antistitem palam
facere ea ipsa quae hic a Davide sub singulis Hebraici alphabeti elementis traduntur, sub iisdem quoque
a leremia in Threnis suis describi. Verumtamen ante sermonem octavum eam non aperit consensionem,
quam deinceps accuratissime ad tinem operis prosequitur. Et in hac demum parte copiosius earumdem
litterarum sensum edisserit.
Post explicatum unumquodque elementorum ad interpretationem textus accedit, et exacte admodum
octo illos versus qui singulis sub elementis continentur, ordine quemque suo expendit; tametsi aliis
diutius, aliis brevius immoretur.‘ Primo proponit ipsa verba cujusque versus, et si quid occurrat varieta-
tis, sive in Graecis sive in Latinis exemplaribus, sive etiam in diversa interpretantibus, hoc ille nomine
magna eruditione oculis subjecit (serm. 4, 10, 12 et al.), et quasi digito indicat fontes istiusmodi discri-
minis, quod nonnunquam dissidentibus interpretum opinionibus, smpius vero antiquariorum Scripturam
imperitia vel indiligentia sua corrumpentium culpae attribuit (serm. 4, 5 et al.). Insuper quid de variis
Scriptura: versionibus sentiat, candide in medium profert (serm. 9, l7, 20 et 22), docetque (serm. l3)
tunc temporis in Ecclesia potissimum valuisse LXX senum interpretationem. Nihilominus tamen liben-
tius ipsemet utebatur exemplari suo Graeco (serm. l7), quamvis etiam minime negligeret et alia subinde
consulere, et diversas textus interpretationes quae defendi posse aliqua ratione videbantur, proponere.
Etsi statim ab exordio hujus operis (serm. 1) non secus atque in aliis suis lucubrationibus (tib. De
Isaac et An., cap. 4, num. 23, Praefat. in Luc., etc.) triplicem Scriptura! sensum agnoscat, naturalem
sive historicum, mysticum, et moralem, primum tamen hic non sequitur, secundum percurrit satis le-
viter, sed exsculpendo illustrandoque tertio totus incumbit. Neque vero causae illa: quibus ad ineundum
hoc consilium inductus fuit S. Ambrosius, difﬁculter aﬂ'erri possunt, siquidem ipse non semel afﬁrmavit
tserm. l, l3 et al.‘, quamvis mysticus sensus acutior sit, moralem tamen multo suaviorem acceptio-
remque esse pOpulo (serm. 13), qui uberiorem in eo sibi praeberi utilitatis segetem cognoscebat. In
hunc igitur sensum omnes ingenii sui nervos intendit, Christianisque praecipit qua ratione pervenire
valeant ad suprenmm gradum perfectionis. Illic incredibili ardore animi in praecipua et maxime commu-
nia temporibus suis vitia invehitur. Sed nec ipsis sacri altaris parcit ministris : quos quidem ob culpas
qua! non ita graves videbantur, loco suo ac dignitate abdicari volebat (serm. 2 et aL), nimiam eorum
qui se justo molliores peccatoribus exhiberent indulgentiam, sed haud minus illorum qui sibi ipsis
remissi rigidiorem adversus alios censuram exercerent, severitatem damnans (serm. 4, 5). [bidem
etiam Judaaos, atque haereticos et Arianos imprimis aggreditur, demonstratque (serm. 22) illorum haeres
sim hinc scaturire, quod philosophorum ac maxime Aristotelicorum argutias et vitilitigationes essent
secuti. Denique eorum qui plagii accusabant scriptores nostros, quod librorum suorum praeclarissima
quaeque in operibus philosOphorum compilassent, mendacium quod alibi (serm. 2, et alibi) non semel
impugnat, hic etiam refellit (lib. De Abraham Patriarch. et seq.).
lntexit hisce omnibus longe maximam Cantici canticorum partem, cujus hic mysteria, sicut alibi dixe-
rat (lib. De Isaac et Am, cap. 4, num. 17), potissimum de Ecclesia interpretatur. Verum non admodum
accurate huic insistit expositioni. Siquidem prmterquam quod in pluribus illam sermonibus plane omit-
tit, ejusdem sacri voluminis non nisi circa initium ac tinem ordini inhaeret. In reliquis praedicti libri
testimonia hinc inde ex variis capitibus petita eo tantum laudat, ut illorum auctoritate res proposita
astruatur. Quapropter minime dubitat eadem iterum ac tertio allegare. Cum vero Christiane.- perfectioo
nis consummationem eodem psalmo contineri asseverasset (serm. 13. 21), hanc lucubrationem concluo
dit (serta. 22) exponendo ultimam partem Canticorum, in qua nuptice spiritales Verbi cum ερρωε "1°:
ΡΑτιιοι. xv (le PARS IL). ί
