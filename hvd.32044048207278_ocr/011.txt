4259 ⁷ . ς..
ι,ο

nec non intima ejusdem cum illa conjunctio; quae res plenam cumulatamque perfectionem constituit,
describuntur. Qua quidem coronide tam praeclaro operi non poterat apponi nobilior.
Hujus libri excellentiam agnoscit Dallzeus (lib. De Usu Patrum, pag. 248), ubi ait : Opus alias prmstuns,
, et eloquentia saneque doctrina refertum, lectaque adeo dignissimum : nihilo tamen secius eidem alio loco
erroris notam audet inurere, asserens (ibid., pag.. 270) illic Ambrosium vestigiis Hilarii sanctos omnes
antequam Dei frnantur conspectu, ﬂammis expiandos esse praedicantis insistere. Addit (ibid, pag. 248)
parum modestam illius dum in allegoricis interpretationibus ludit, licentiam esse. Postremo ipsum in
explicandis litteris Hebraicis narrare (ibid, pag. 244) lectoribus suis mera somnia. Verum ille in tribus
hisce capitibus aeque iniquus est. Quod enim ad primum, erunt fortasse qui eum non satis cohaerentia
locutum dicant, quippe qui opus illud sana doctrina refertum palam sit professus. Nos vero quae fuerit
sancti Viri de hoc ipso capite sententia, jam declaravimus. Caeterum si hoc in opere Dallaao praeter me-
moratum errorem nihil displicet, eum atque alios ejusdem cum ipso communionis obsecramus, ut de
sacris nostris mysteriis, ac imprimis de sacrosancta Eucharistia (serm. 8, 14, 15, 16 et 18) ipsi eadem
quae doctor noster, et credant, et loquantur. Tantum demum profecto contingeret, ut soluto divisionis
muro utrique eadem fide jungeremur. Quod autem ad secundam accusationem, fatemur quidem cum
‘Gregorio Nazian. excessum improbandum esse in allegoriis; sed vix ullum ex Ambrosianis operibus esse
contendimus, in quod non cadat justius quam in hoc, istiusmodi criminatio. Id sane hinc planissimum
κ ﬁt, quod nusquam alibi, ut jam dictum est, latius in morali expositione spatietur S. Antistes, neque
mysticum sive allegoricum sensum nisi obiter attingat, quin imo ex ipsis Canticis pulcherrimas morum
instituendorum eruat praeceptioues. Denique quod objicitur de elementorum Hebraicorum interpreta-
tione, boc non validiore niti firmamento ad litteram Aleph demonstrabimus.
Hunc librum constare concionibus quas Ambrosius ad Mediolanensem populum dixit, minime obscu-
rum est. Evincunt hoc ipse dictionis stylus, locorum iisdem diebus ex utnoque Testamento in synaxibus
recitatorum citationes (serm. 3, et alibi passim), expressissima tandem verba Prcesulis nostri (serm. 14).
Verum difﬁcilius fuerit statuere, utrum singula octonaria singuli sermones complectantur. Si quorumdam
prolixitatem cum brevitate aliorum componamus, rationemque tum diversitatis argumentorum, tum
variarum interruptionum resumptionumque habendam putemus, haud iniquo animo his assentiemur,
'qui octonariorum nonnulla non unico sermone tractata fuisse, existimabunt. Sed cum mss. omnes ac
edit. antiquas eosdem sermones secundum Hebraicorum elementorum divisionem distributos ubique
exhibeant, atque adeo simillimum veri sit Ambrosium ipsum hancce commentationem, cum illam descri-
beret, hoc ordine constituisse, nihil hac in parte mutatum voluimus. Caeterum dicendum erit operis
hujus praefatiunculam, quae certe brevior est, quam ut concionem suam sola contineat, vel una cum
ί primi octonarii explicatione pronuntiatam fuisse, vel postea aliorum sermonum capiti ab ipsomet Am-
brosio superadditam.
Inquirendum jam quonam tempore eosdem ad populum habuerit S. Episcopus. Constat procul dubio
illud antequam librum De Isaac et Anima ibidem allegatum (cap. 4, num. 17) scriberet, evenisse : hunc
autem librum anno circiter 387 in lucem editum probavimus (Admonit. in lib. De Isaac et Anima). Prae-
terea ibidem citari videntur (serm. 14) ipsius in Evangelium Lucae commentarii quos opinio probabilior
ad annum 386 refert. Ad haec etiam mentio fit (serm. 6) anniversarii festi martyrum Gervasii atque Pro-
tasii, quorum sacra lipsana sub annum 385 aut proxime sequentem inventa sunt. Unde colligas eximium
hunc fetum circa idem tempus prodiisse. Hoc ipsum hinc quoque videtur confirmari, quod inflammatum
martyrii desiderium Vir sanctus prce se ferat iis verbis (serm. 21), quae tempus illud satis indicent
ejusmodi fuisse, per quod martyrii palma etiam tum obtingere posset : quod apte congrueque ad insa-
nientis in ipsum Iustinae persecutionem quis referat, hoc est, ad 385 aut proximum. At vero admodum
credibile est easdem conciones neque una et continua serie, neque uno eodemque anno esse habitas.
Videmus quippe Ambrosium aliquando verba fecisse cum anniversaria Gervasii et Protasii, ut jam dixi -
mus, festa recurrerent, quae festa probabile est in xm Kalend. mensis Julii incidisse; aliquando vero cum
dies Sebastiano sacer ageretur (serm. 20), quem etiam tunc moris erat xm Kal. Februarias celebrari.
Advertimus etiam sanctum hunc nostrum modo (Ir-Junii diebus, modo aliis concionatum esse. Observamus
denique hoc toto in opere nihil quod ad catechumenos pertineat, deprehendi: verum illic omnia videri
apud homines Christianis sacris jam initiatos, atque adeo nostrorum omnium mysteriorum cognitione
instructissimos pronuntiata. lllum autem constat ad eos non diebus singulis, sed tantum Dominicis aliisque
solemnioribus sermonem habere consuevisse. Non enim tunc emptum argumentum, ut de festo diceret,
omittebat, sed interdum nonnihil de eo per digressiunculam delibare satis habebat, quemadmodum
de superioribus observatum est.
Hanc porro expositionem ad multorum codicum sin minus antiquissimorum, saltem elegantissime
juxta atque accuratissime manu exaratorum, ﬁdem exegimus. In omnes editos, tum antiquiores, tum
recentiores, non solum irrepserant menda plurima, verum etiam frequentes interpolationes sine aucto-
ritate intrusaz fuerant, quas partim resecuimus, partim iu variis lectionibus, cum eas expungere
subveriti sumus, indicavimus. Postremo suam operi inscriptionem restituimus non modo scriptorum co-
dicum editionumque veterum testimonio, sed etiam suﬂ‘ragio Lugdunensis Ecclesiae (lib. De tenenda
vera δαίμ), ac veterum auctorum apud quos ejusdem mentio reperitur.
