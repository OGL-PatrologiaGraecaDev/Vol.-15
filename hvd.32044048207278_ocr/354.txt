
1945 COMMENT. IN CANTICA CANTIC. l9~'l-6
COMMENTARIUS
IN CANTICA CANTICORUM
E SCRIPTIS SANGTI AMBROSII
Α GUILLELMO, QUONDAM ABBATE SANCTI THEODORICI,
POSTEA MONACHO SIGNIACENSI, COLLECTUS.
LECTORI.
Nostri quidem consilii fuerat hoc volumine non alia opera exhibere, quam qua; ad veteris novique
Testamenti expositionem pertinerent, et qua: constaret ab Ambrosio, si tantum alteram David Apolo-
giam excipias, esse conscripta. Verum cum tractatuum supposititiorum quos ad calcem sequentis volu-
minis edere constituimus, numerum expendentes, ne idem mulis aequo majoris futurum esset, verere-
mur, huic primo supplementum aliquod putavimus adjiciendum. Cum autem ex legitimis doctoris nostri
lucubrationibus nulla occurreret quae vel satis cum superiorum argumento congrueret, vel inducenda:
inter utrumque volumen mqualitati satis esset; nihil commodius visum est, quam ut commentationem
hanc subjiceremus. Ea sane mediae cujusdam inter vera et notha Β. Ambrosii opera conditionis est, nec
ab eo prorsus aliena, cum ejusdem verbis constet ac sententiis : nec rursus omnino ipsi propria, cum ab
alio fuerit concinnata. Certum quippe est Ambrosium nunquam ex proposito scripsisse in Cantica cantico-
rum, sed cum eo libro tantOpere ipsum delectatum esse appareret, ut illius illustrandi nullam in variis
suis scriptis praetermiserit occasionem, hoc in mentem induxit quibusdam operum Ambrosianorum stu-
diosis, nt illic sparsa atque disjecta colligentes, ex eisdem inter se in centonis morem assutis unum com-
mentarii corpus conﬁcerent. Inde est quod anno l558 Lovanii prodiit Expositio in Cantica canticorum a
Costerio reg. Cant. excerpta; cujus diligentiam tametsi prmdicet Gillotius, eum tamen omnia commu-
tasse, multa ademisse, plura de suo addidisse testiﬁcatur. Decennio post idem Gillotius in calce operum S.
Ambrosii cura sua recognitorum aliam Cantici canticorum vulgavit Expositionem quae ab Ant. Monchia-
ceno Demochare, doctore Sorbonico, excerpta, et in unum corpus collecta memoratur. Verumtamen veri
multo videtur similius eam collectionem a Demochare tantum auctam atque interpolatam fuisse; quando-
quidem non modo in collegii Navarrici manuscripto annorum circ. 400, et in codice cmnobii Vindoci-
nensis ante annos 600 exarato eadem licet brevior continetur, sed etiam habetur in exemplari ann. ut
minimum 800, et a Floro diacono Lugdunensi, qui circ. an. 855 vivebat, in commentario in Epistolas S.
Pauli nondum edito citata reperitur. Hos autem duos codices Petrus Franc. Chitletius penes se, dum in
vivis ageret, asservabat. Tertiam porro super eadem materia commentationem nunquam antea praelo
subjectam damus, quam etsi multis in bibliothecis suppresso auctoris nomine reperiamus manu exara-
tam, attamen constat ab altero collectam non esse, quam a Guillelmo, prius abbate S. Theodorici, postea
Signiacensi monacho. Id quidem ex eo ipso licet intelligere, dum lucubrationes suas in Praefatione trac-
tatus De vita solitaria ad fratres de Monte Dei recensens, ita loquitur, Excerpsi enim ea: libris S. Ambrosii
quidquid in eis disseruit super Cantica canticorum, opus grande et inclytum. Quod sane de Chitletiano com-
mentario intelligi neutiquam potest, cum Guillelmus ille tantum an. circiter 1142 ﬂoruerit. Sed argumen-
tum decretorium illud est, quod nempe ejusdem Guillelmi codex autographus, inscripto ipsius nomine,
exstet Signiaci, unde nobis apographum Β. Ρ. Casimirus Oudin. Can. 0rd. Praemonst. e congr. reformata,
vir ad bene de omnibus merendum natus, manu propria descripsit. Hujus autem collectionis in memorato
Signiacensi codice hic titulus est : Ecca-pta de libris beati Ambrosii super Cantica canticorum.
